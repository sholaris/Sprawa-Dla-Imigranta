---
title: "Karta pobytu członka rodziny obywatela UE"
---

## Gdzie i kiedy należy złożyć wniosek

Wniosek o wydanie karty pobytu członka rodziny obywatela UE składa się osobiście do **wojewody właściwego ze względu na miejsce pobytu** obywatela UE, nie później niż w następnym dniu po upływie 3 miesięcy od dnia wjazdu na terytorium Rzeczypospolitej Polskiej. Wymóg osobistego złożenia wniosku nie dotyczy małoletniego. Członkowi rodziny niebędącemu obywatelem UE wydaje się niezwłocznie zaświadczenie o złożeniu wniosku.

## Wymagane dokumenty:

1. Wypełniony formularz [wniosku o wydanie lub wymianę karty pobytu członka rodziny obywatela Unii Europejskiej](http://localhost:3000/wnioski);
2. Ważny dokument podróży (oryginał do wglądu);
3. 5 fotografii;

**Uwaga:** Brak, któregokolwiek z ww. dokumentów spowoduje wezwanie cudzoziemca do jego uzupełnienia w terminie 7 dni od doręczenia wezwania pod rygorem pozostawienia wniosku bez rozpoznania

4. Zaświadczenie o zarejestrowaniu pobytu obywatela Unii Europejskiej, wydane obywatelowi Unii Europejskiej, z którym członek rodziny przebywa na terytorium Rzeczypospolitej Polskiej;
5. Pozostałe dokumenty:

   - w przypadku małżonka obywatela UE – dokument potwierdzający zawarcie małżeństwa;
   - zstępni obywatela UE lub jego małżonka – dokument potwierdzający istnienie więzi rodzinnych oraz dokument potwierdzający wiek lub poświadczający pozostawanie na utrzymaniu obywatela Unii Europejskiej lub jego małżonka;
   - wstępni obywatela UE lub jego małżonka – dokument potwierdzający istnienie więzi rodzinnych oraz dokument poświadczający pozostawanie na utrzymaniu obywatela Unii Europejskiej lub jego małżonka.

**Uwaga:** W przypadku potrzeby wyjaśnienia lub doprecyzowania posiadanych przez organ dowodów w sprawie w trakcie postępowania cudzoziemiec może być wzywany do dostarczenia dodatkowych dokumentów lub do złożenia zeznań potwierdzających okoliczności, o których mowa we wniosku.

## Wymagane opłaty

Za wydanie karty pobytu członka rodziny obywatela UE nie pobiera się opłat.

Opłata skarbowa za złożenie dokumentu pełnomocnictwa – 17 zł

## Czas załatwienia sprawy

Kartę pobytu członka rodziny obywatela UE wydaje się nie później niż w terminie 6 miesięcy od dnia złożenia wniosku o jej wydanie.

## Informacje o wydawanym dokumencie

Członek rodziny niebędący obywatelem UE jest obowiązany posiadać kartę pobytu członka rodziny obywatela UE, która potwierdza jego prawo do pobytu na terytorium Rzeczypospolitej Polskiej i uprawnia wraz z ważnym dokumentem podróży do wielokrotnego przekraczania granicy bez wizy
Przy odbiorze karty pobytu członka rodziny obywatela UE okazuje się ważny dokument podróży. Dokument ten może zostać odebrany przez pełnomocnika. W takim przypadku przy odbiorze tego dokumentu pełnomocnik wnioskodawcy okazuje dokument podróży członka rodziny obywatela UE oraz pełnomocnictwo do odbioru karty.

Karta pobytu członka rodziny obywatela UE jest ważna przez 5 lat, a w przypadku gdy zamierzony okres pobytu obywatela UE na terytorium Rzeczypospolitej Polskiej, do którego członek rodziny dołącza lub z którym przebywa, jest krótszy niż 5 lat – dokument ten jest ważny przez zamierzony okres pobytu obywatela UE.

## Sankcje za nieuzyskanie karty pobytu członka rodziny obywatela UE

Uchylanie się od obowiązku posiadania karty pobytu członka rodziny obywatela podlega karze grzywny.
