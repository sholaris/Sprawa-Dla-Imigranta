---
title: "Wymiana karty pobytu"
---

# Wymiana karty pobytu

## Kiedy należy wymienić kartę pobytu

Kartę pobytu wymienia się w przypadku:

1. zmiany danych umieszczonych w dotychczasowej karcie pobytu;
2. zmiany wizerunku twarzy posiadacza karty pobytu w stosunku do wizerunku twarzy umieszczonego w tej karcie w stopniu utrudniającym lub uniemożliwiającym identyfikację posiadacza karty;
3. jej utraty;
4. jej uszkodzenia;
5. przejęcia przez Rzeczpospolitą Polską odpowiedzialności za ochronę międzynarodową posiadacza karty pobytu wydanej w związku z udzieleniem zezwolenia na pobyt rezydenta długoterminowego UE z adnotacją, o której mowa w art. 244 ust. 1 pkt 18;
6. przejęcia przez inne państwo członkowskie Unii Europejskiej odpowiedzialności za ochronę międzynarodową posiadacza karty pobytu wydanej w związku z udzieleniem zezwolenia na pobyt rezydenta długoterminowego UE

Kartę pobytu wymienia się na wniosek cudzoziemca. Wniosek składa się na formularzu.

## Kiedy i gdzie należy złożyć wniosek

Wypełniony formularz wniosku o wymianę karty pobytu należy złożyć w terminie 14 dni po wystąpieniu przesłanek do jej wymiany.

Cudzoziemcy, którzy przebywają w Polsce na podstawie zezwolenia na pobyt czasowy, zezwolenia na pobyt stały lub zezwolenie na pobyt rezydenta długoterminowego UE składają wniosek o wymianę karty pobytu do **wojewody właściwego ze względu na miejsce ich pobytu**.

Cudzoziemcy, którym udzielono zgody na pobyt ze względów humanitarnych składają wniosek o wymianę karty pobytu do **komendanta oddziału Straży Granicznej lub komendanta placówki Straży Granicznej**, właściwego ze względu na miejsce ich pobytu.

**Uwaga:** W przypadku **utraty lub uszkodzenia karty pobytu**, cudzoziemiec powinien dodatkowo zawiadomić o tym fakcie organ, który wydał ten dokument.

Zawiadomienie powinno nastąpić w terminie 3 dni od dnia utraty lub uszkodzenia karty pobytu. Zawiadomienia dokonuje się na [formularzu](../static/pdfs/Formularz-zgłoszenia-utraty-lub-uszkodzenia-dokumentów.pdf). W takiej sytuacji cudzoziemcowi wydaje się nieodpłatanie zaświadczenie potwierdzające ten fakt.

## Wymagane dokumenty:

1.  Wypełniony [formularz wniosku](http://localhost:3000/wnioski);
2.  Kserokopia ważnego dokumentu podróży (oryginał do wglądu), w szczególnie uzasadnionym przypadku, gdy cudzoziemiec nie posiada ważnego dokumentu podróży i nie ma możliwości jego uzyskania, może przedstawić inny dokument potwierdzający tożsamość;
3.  2 aktualne fotografie ;
4.  dokumenty niezbędne do potwierdzenia danych i okoliczności podanych we wniosku.

**Uwaga:** Brak, któregokolwiek z ww. dokumentów spowoduje wezwanie cudzoziemca do jego uzupełnienia w terminie 7 dni od doręczenia wezwania pod rygorem pozostawienia wniosku bez rozpoznania.

Organ właściwy do wydania karty pobytu pobiera odciski linii papilarnych od cudzoziemca, który składa wniosek o wymianę karty pobytu. Odciski linii papilarnych pobierane są od cudzoziemca, który ukończył 6 rok życia.

## Odbiór karty pobytu

Cudzoziemiec odbiera kartę pobytu **osobiście**.
W przypadku, gdy karta pobytu została wydana cudzoziemcowi, który nie ukończył 13. roku życia, odbiera tę kartę jego przedstawiciel ustawowy lub kurator.

## Opłata za wydanie karty pobytu

Za wymianę karty pobytu pobierana jest opłata w wysokości **50 zł**.

Ulga w opłacie za wymianę karty pobytu przysługuje cudzoziemcom:

1. którzy znajdują się w trudnej sytuacji materialnej;
2. których celem pobytu jest pobieranie nauki w szkole ponadgimnazjalnej i szkole wyższej na terytorium Rzeczypospolitej Polskiej;
3. małoletnim, którzy w dniu złożenia wniosku o wydanie lub wymianę karty pobytu lub dokumentu nie ukończyli 16 lat.

Ulga w opłacie za wymianę karty pobytu wynosi 50 % ww. kwoty
