---
title: "Wydanie kolejnej karty pobytu"
---

# Wydanie kolejnej karty pobytu

**KOLEJNA KARTA POBYTU DLA CUDZOZIEMCÓW PRZEBYWAJĄCYCH W POLSCE NA PODSTAWIE ZEZWOLENIA NA POBYT STAŁY, ZEZWOLENIA NA POBYT REZYDENTA DŁUGOTERMINOWEGO UE, ZGODY NA POBYT ZE WZGLĘDÓW HUMANITARNYCH**

Cudzoziemcy przebywający w Polsce na podstawie zezwolenia na pobyt stały, zezwolenia na pobyt rezydenta długoterminowego UE, zgody na pobyt ze względów humanitarnych (a więc tytułów pobytowych, które udzielane są w Polsce na czas nieoznaczony) mają obowiązek uzyskania kolejnej karty pobytu przed upływem okresu ważności posiadanej dotychczas karty pobytu.

Karta pobytu wydana cudzoziemcowi w przypadku udzielenia mu:

1. zezwolenia na pobyt stały – jest ważna przez okres 10 lat od dnia jej wydania;
2. zezwolenia na pobyt rezydenta długoterminowego UE – jest ważna przez okres 5 lat od dnia jej wydania;
3. zgody na pobyt ze względów humanitarnych – jest ważna przez okres 2 lat od dnia jej wydania.

Kolejna karta pobytu wydana cudzoziemcowi po upływie terminu ważności karty pobytu wydanej w związku z udzieleniem mu:

1. zezwolenia na pobyt stały – jest ważna przez okres 10 lat od dnia jej wydania;
2. zezwolenia na pobyt rezydenta długoterminowego UE – jest ważna przez okres 5 lat od dnia jej wydania;
3. zgody na pobyt ze względów humanitarnych – jest ważna przez okres 2 lat od dnia jej wydania.

Kolejna karta pobytu wydawana jest na wniosek cudzoziemca. Wniosek składa się na formularzu.

## Kiedy i gdzie należy złożyć wniosek

[Formularz](../static/pdfs/Wniosek-o-wydanie-lub-wymianę-karty-pobytu.pdf) wniosku o wydanie kolejnej karty pobytu należy złożyć w terminie **30 dni** przed upływem okresu ważności posiadanej karty pobytu.
Cudzoziemcy przebywający w Polsce na podstawie zezwolenia na pobyt stały, zezwolenia na pobyt rezydenta długoterminowego UE składają wniosek do **wojewody właściwego ze względu na miejsce ich pobytu.**
Cudzoziemcy przebywający w Polsce na podstawie na pobyt ze względów humanitarnych składają wniosek do **komendanta oddziału Straży Granicznej lub komendanta placówki Straży Granicznej**, właściwego ze względu na miejsce ich pobytu.

## Wymagane dokumenty:

1. Wypełniony formularz wniosku
2. Kserokopia ważnego dokumentu podróży (oryginał do wglądu), w szczególnie uzasadnionym przypadku, gdy cudzoziemiec nie posiada ważnego dokumentu podróży i nie ma możliwości jego uzyskania, może przedstawić inny dokument potwierdzający tożsamość
3. 2 aktualne fotografie;
4. dokumenty niezbędne do potwierdzenia danych i okoliczności podanych we wniosku.

**Uwaga:** Brak, któregokolwiek z ww. dokumentów spowoduje wezwanie cudzoziemca do jego uzupełnienia w terminie 7 dni od doręczenia wezwania pod rygorem pozostawienia wniosku bez rozpoznania

Organ właściwy do wydania karty pobytu pobiera **odciski linii papilarnych** od cudzoziemca, który składa wniosek o wydanie kolejnej karty pobytu. Odciski linii papilarnych pobierane są od cudzoziemca, który ukończył 6 rok życia.
Odbiór karty pobytu

Cudzoziemiec odbiera kartę pobytu **osobiście**.
W przypadku, gdy karta pobytu została wydana cudzoziemcowi, który nie ukończył **13 roku życia**, odbiera tę kartę jego **przedstawiciel ustawowy** lub **kurator**.

## Opłata za wydanie kolejnej karty pobytu

Za wydanie kolejnej karty pobytu pobierana jest opłata w wysokości **50 zł**.

Ulga w opłacie za wydanie kolejnej karty pobytu przysługuje cudzoziemcom:

1. którzy znajdują się w trudnej sytuacji materialnej;
2. których celem pobytu jest pobieranie nauki w szkole ponadgimnazjalnej i szkole wyższej na terytorium Rzeczypospolitej Polskiej;
3. małoletnim, którzy w dniu złożenia wniosku o wydanie lub wymianę karty pobytu lub dokumentu nie ukończyli 16 lat.

Ulga w opłacie za wydanie kolejnej karty pobytu wynosi 50 % ww. kwoty
