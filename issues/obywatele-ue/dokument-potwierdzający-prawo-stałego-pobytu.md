---
title: "Dokument potwierdzający prawo stałego pobytu"
---

## Gdzie i kiedy złożyć wniosek

Wniosek o wydanie dokumentu potwierdzającego prawo stałego pobytu składa się osobiście do **wojewody właściwego ze względu na miejsce pobytu** obywatela UE. Wymóg osobistego złożenia wniosku nie dotyczy małoletniego.

## Wymagane dokumenty:

1. Wypełniony formularz [wniosku o wydanie lub wymianę dokumentu potwierdzającego prawo stałego pobytu](http://localhost:3000/wnioski);
2. 5 fotografii;
3. Ważny dokument podróży lub inny ważny dokument potwierdzający jego tożsamość i obywatelstwo (oryginał do wglądu);
   **Uwaga:** Brak, któregokolwiek z ww. dokumentów spowoduje wezwanie cudzoziemca do jego uzupełnienia w terminie 7 dni od doręczenia wezwania pod rygorem pozostawienia wniosku bez rozpoznania.
4. Dokumenty potwierdzające 5-letni nieprzerwany pobyt na terytorium Polski;
5. Dokumenty stwierdzające przyczyny przerw w pobycie, jeśli wstąpiły.

**Uwaga:** W przypadku potrzeby wyjaśnienia lub doprecyzowania posiadanych przez organ dowodów w sprawie w trakcie postępowania cudzoziemiec może być wzywany do dostarczenia dodatkowych dokumentów lub do złożenia zeznań potwierdzających okoliczności, o których mowa we wniosku.

## Wymagane opłaty

Za wydanie dokumentu potwierdzającego prawo stałego pobytu nie pobiera się opłat.
Opłata skarbowa za złożenie dokumentu pełnomocnictwa – 17 zł.

## Czas załatwienia sprawy

Dokument potwierdzający prawo stałego pobytu wydaje się niezwłocznie po złożeniu wniosku.

## Informacje dotyczące wydawanego dokumentu

Przy odbiorze dokumentu potwierdzającego prawo stałego pobytu okazuje się dokument potwierdzający tożsamość osoby odbierającej, a w przypadku gdy odbioru dokonuje pełnomocnik wnioskodawcy – także pełnomocnictwo do odbioru dokumentu.
